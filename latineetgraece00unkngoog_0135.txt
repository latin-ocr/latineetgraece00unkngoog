LATI NE. 125

Deinde qui legendi exercitatione assuefacti sunt eo facilius
vim sententiamque sermonis cognoscunt. Aliud quidem est
legere, aliud intellegere, sed auxilio haec alterum alteri sunt.
Neque solum qui bene intellegit bene legit, sed nonnumquam
bene legisse est bene intellexisse. Qui enim scripta intellegere
cupiens per singula verba pedetentim ad finem progressit neque
ex sententia evasit, haud minime adjuvabitur si ad initium re-
versus legat relegatque verba universa. Nec mirum si in rele-
gendo contextus sermonis plane intellegatur. Nam in composi·
tione verborum non minus quam in verbis ipsis sita est signi-
ficatio. Etiamsi verba quaedam in obscuro fuerint, attamen in
legendo per totum lux saepe manabit. Mens praeterea cum in
cogitando tum in legendo, si a Quintiliano vocem mutuari licet,
‘⁸ repetito spatio sumit impetum,’' et per difficilia fertur.

Tum huc addendum est linguae Latinae esse proprietates
ejus modi quae voce aptissime exprimantur. Nam ut cetera
amittam, verborum collocatio tam varia, tam subtilis, tam sen-
tentiae conveniens, mire cum vi vocali in dicendo congruere
videtur. Dicet quispiam illa ipsa de causa non esse opus auxilio
annali, quad verborum collocatio oculis tam clare in scriptis pro-
{insita faciat ut sine voce percipi omnia possint? Minime ver-03
etenim lianc res non declarat voce non esse opus, Potius declarat
quam varia, quam sollers, quam subtilis vox ea esse debeat quae
verba digne et perfecte exprimat, quamque accommodatus auribus
subt-ilibus sit sermo Latinus,

Hoc denique dicendum, hanc linguam auribus eruditis multis
de causis egregie apta nisi in legendo non omnem venustatem
ostendere posse. Quis tandem dulcedinem illam Vergilianam
capiat totam, nisi qui voce per pedes ac versus perfacile currere
potest? N ec poesis solum sed oratio etiam soluta, in qua modum
quendam et numerum servari oportet, et meretur ut voce idonea
decoretur, et aures delectare ac implere potest.

Ut autem in musicis fieri potest utin silentio numeri et modi
cum voluptate percipiantur, sic saepius dicendum est non semper
esse in legendo necesse vox audiatur, dummodo mentis aures ad
numerum atque dulcedinem pateant. Qui autem, nisi fallor,

‘ longissime ac laetissime-in studiis Latinis provecti sunt, et voce

legere malunt, et ab hac consuetudine partim ortum quicquid
venustatis cultusque adepti sint fatentur.

